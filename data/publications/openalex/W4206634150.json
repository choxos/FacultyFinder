{
  "openalex_id": "W4206634150",
  "doi": "https://doi.org/10.37879/belleten.2006.167",
  "title": "Osmanlı Devleti’nde Müneccimbaşılık Müessesesi",
  "abstract": "Osmanlı Devleti'nde ve hususiyle sarayda bulunan müneccimlerin başında bulunan kişiye \"müneccimbaşı\" denilmektedir. Müneccimbaşılık, arşiv belgeleri ve kaynaklardaki bilgilere göre, XV. asrın sonları ile XVI. asrın başlarında ortaya çıkmış bir müessesedir. Osmanlı sarayında bîrun erkânından olan müneccimbaşılar, aslen ilmiye sınıfına mensup, medrese mezunu kişiler arasından seçilmekteydi. XVI. yüzyılda Seydî İbrahim b. Seyyid, İshak Sadi Çelebi, Yusuf b. Ömer, Mustafa b. Ali, Takiyüddin-i Râsıd gibi kimseler müneccimbaşılık görevinde bulunmuşlardır. Mustafa b. Ali de astronomi ve coğrafya sahasında mühim bazı eserler telif etmiştir. Takiyüddin-i Râsıd da astronomi ve matematik sahasında çok sayıda önemli eser vermenin yanında İstanbul'da bir de rasathane açmış ve bazı gözlemlerde bulunmuştur. XVI. asırda müneccimbaşıların astronomi ve astroloji alanında saraya ait bir kısım görevleri bulunmaktaydı. Müneccimbaşılar XVI. yüzyıldan itibaren saray ve ileri gelen devlet adamları için takvim, imsakiye ve zayiçe gibi işler yapmaya başlamışlardır. Müneccimbaşıların en önemli vazifesi takvim hazırlamaktır. Takvimler 1800 senesine kadar Uluğ Bey Zîci'ne göre bu tarihten sonra da Jacques Cassini Zîci'ne göre hesap edilmiştir. Ayrıca her Ramazan ayından önce imsakiye hazırlanması ve zayiçe hazırlamak da müneccimbaşıların vazifeleri arasında bulunmaktaydı. Başta cülûs olmak üzere savaş, doğum, düğün, denize gemi indirilmesi, has atların çayıra salınması, padişahın yazlık ve kışlığına gitmesi gibi konularda müneccimbaşılar ve bazen müneccim-i sâniler uğurlu saat tespit ederlerdi. Başta padişahlar olmak üzere pek çok devlet adamı müneccimbaşıları zayiçelerine göre değerlendirmiş ve zayiçelerinin isabetli çıkması üzerine onlara ihsanlarda bulunmuşlardır. Bununla birlikte Sultan I. Abdülhamid ve III. Selim gibi uğurlu saate ve zayiçeye itimat etmeyen padişahlar da bulunmaktaydı. Ancak uğurlu saat uygulaması adet haline geldiği için bu padişahlar tasvip etmedikleri bu işin devam etmesine kerhen izin vermişlerdir. Diğer taraftan kuyruklu yıldızların geçişi, zelzele, yangın, Güneş ve Ay tutulmaları gibi önemli astronomi olaylarıyla fevkalade olayları da müneccimbaşılar takip eder ve yorumlarıyla birlikte saraya bildirirdi. Muvakkıthaneler gibi kurumların idaresi de bir bakıma müneccimbaşılara ait idi, bunun yanında Takiyüddin-i Râsıd rasathanesinin, Müneccimbaşı Hüseyin Hüsnü ve Müneccimbaşı Sadullah Efendi de Mekteb-i Fenn-i Nücum'un idaresiyle meşgul olmuşlardır. Ulema sınıfına mensup saray memurlarından olan müneccimbaşılar, Silahtar ağaya bağlı olan hekimbaşının maiyetinde bulunduklarından tayin ve azilleri de onun tarafından yürütülürdü. Tespit edildiği kadarıyla Osmanlı Devleti'nde otuz yedi kişi müneccimbaşılıkta bulunmuştur. Müneccimbaşılar ilmiye mensubu olduklarından dolayı müderrislik ve kadılık gibi vazifelerde bulunmuşlardır. XVI. yüzyıldan sonra belirli bir sisteme göre devam eden müneccim-başılık Osmanlı Devleti'nin sonuna kadar devam etmiştir. Müneccimbaşı Hüseyin Hilmi Efendi'nin vefatına kadar gelen bu müessese, onun 1924 yılında vefatıyla yerine tekrar müneccimbaşı tayin edilmeyerek lağvedilmiş ve yerine 1927 senesinde baş muvakkıtlık makamı tesis edilmiştir.",
  "authors": [
    {
      "display_name": "Salim Aydüz",
      "id": "A5085462070",
      "orcid": null,
      "institutions": [],
      "is_corresponding": true,
      "raw_author_name": "Salim Aydüz"
    }
  ],
  "publication_year": 2006,
  "publication_date": "2006-04-01",
  "type": "article",
  "cited_by_count": 38,
  "is_retracted": false,
  "is_paratext": false,
  "language": "tr",
  "source": {
    "id": "S4210225729",
    "display_name": "Belleten",
    "issn_l": "0041-4255",
    "issn": [
      "0041-4255"
    ],
    "type": "journal",
    "host_organization": null
  },
  "volume": "70",
  "issue": "257",
  "first_page": "167",
  "last_page": "264",
  "open_access": {
    "is_oa": true,
    "oa_status": "bronze",
    "oa_url": "https://belleten.gov.tr/tam-metin-pdf/46/tur",
    "any_repository_has_fulltext": false
  },
  "concepts": [
    {
      "id": "C142362112",
      "display_name": "Art",
      "level": 0,
      "score": 0.5749447
    },
    {
      "id": "C15708023",
      "display_name": "Humanities",
      "level": 1,
      "score": 0.47513893
    },
    {
      "id": "C121332964",
      "display_name": "Physics",
      "level": 0,
      "score": 0.34079063
    }
  ],
  "topics": [
    {
      "id": "T13175",
      "display_name": "Historical Astronomy and Related Studies",
      "score": 0.9912
    },
    {
      "id": "T13122",
      "display_name": "Linguistics and Cultural Studies",
      "score": 0.9756
    },
    {
      "id": "T14295",
      "display_name": "Families in Therapy and Culture",
      "score": 0.9534
    }
  ],
  "created_date": null,
  "updated_date": null,
  "indexed_in": [],
  "landing_page_url": "https://doi.org/10.37879/belleten.2006.167",
  "pdf_url": "https://belleten.gov.tr/tam-metin-pdf/46/tur",
  "retrieved_date": "2025-07-30T16:03:43.564325",
  "source_database": "OpenAlex"
}